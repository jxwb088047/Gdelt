2013-07~12
http://www.asianews.it/news-en/Xinjiang,-Uyghurs-sentenced-to-death-for-terrorism-28726.html"

CINA La lettera aperta a Xi Jinping rivela divisioni nel Partito: Dimettiti, per il bene tuo e della nazione
Un gruppo di “membri leali del Partito comunista” scrive al leader nazionale: “Hai fallito in tutti i campi, dalla diplomazia all’economia. Hai distrutto la fiducia del popolo e degli investitori e hai ricreato un clima troppo simile a quello della Rivoluzione culturale: non possiamo permetterci un altro decennio di disastri!”. Nel mirino anche la campagna anti-corruzione: “Eri partito bene, l’hai trasformata in una lotta per il potere interna al Pcc. Questo mette a rischio la sicurezza tua e della tua famiglia”. Il testo completo.
Dei 130.838 sudcoreani che dal 1988 si sono registrati per incontrare i parenti nella parte Nord del confine il 50,4% è oramai deceduto. Da quando il conservatore Lee Myung-bak ha vinto le elezioni, nel 2008, si sono svolti soltanto quattro round di incontri. Le tensioni nella penisola vengono pagate dai più deboli.
Nel Pese chi soffre di disturbi psichiatrici è considerato “indemoniato” e un pericolo per gli altri. Povertà e ignoranza provocano i trattamenti terribili cui sono sottoposti i “pazzi”, legati con catene di ferro o abbandonati dalle famiglie. Il corrispondente di AsiaNews in Indonesia ha incontrato Angelique Dolly, donna cattolica che ha fondato la “Casa degli angeli”, luogo dove i malati vengono accolti e curati.
Per molte famiglie i riti sono sempre più simili a quelli musulmani durante il Ramadan, compreso l’Iftar. Un catechista ammette: “I fedeli seguono le abitudini delle persone che li circondano”. Vescovo di Faisalabad: molta confusione, il digiuno cristiano “richiede semplicità e umiltà interiore”.
L’uomo di chiamava Hossain Ali Sarkar e aveva 68 anni. Nel 1999 si era convertito al cristianesimo. Era un stimato operatore sanitario e aveva difeso il Paese nella guerra per l’Indipendenza dal Pakistan. Ignoti gli aggressori, ma la polizia teme si tratti di un omicidio a sfondo religioso. Il Bangladesh è tra i Paesi più repressivi nei confronti dei cristiani.
Il nunzio in Vietnam ha celebrato la Domenica delle palme, la “grande porta” che “ci introduce alla Settimana santa”, nella diocesi vicina al confine con la Cina. Quasi tutti i fedeli appartengono alle minoranze etniche.
Un sito vicino al governo afferma che la leader della Nld sarà titolare dell’Istruzione, degli Esteri, dell’Energia e responsabile dell’Ufficio del presidente. Sarà l’unica donna a far parte del nuovo esecutivo. Interni, Confini e Difesa a tre esponenti dei militari. Fonti di AsiaNews: nominate personalità importanti della Chiesa e del mondo cristiano. L’elenco completo dei ministri.
Il partito Nur Otan ha ottenuto l’82,15% dei consensi. Governerà con i partiti alleati comunista e democratico. Osservatori dell’Osce hanno contestato il voto. La tornata elettorale è stata anticipata per riaffermare il mandato popolare del Parlamento in tempo di crisi. Ma il Paese è in crescita. La figlia del presidente, già erede designata, potrebbe diventare presidente della Camera.
Nel messaggio per la Pasqua sua beatitudine invita i fedeli a “rimanere uniti su questa nostra terra” e a essere modello “di luce e speranza”. Egli parla di una nazione ancora divisa, che va salvata da “ulteriori combattimenti, morti, sfollati”. Cristiani, musulmani, yazidi e sabei dialoghino "in modo serio", con apertura e onestà, per una "vera riconciliazione nazionale".
Circa 40 estremisti hanno interrotto la funzione, malmenato i presenti e incendiato la sala di preghiera. Gli indù hanno strappato la tonaca del pastore e gettato a terra le Bibbie; poi le hanno stracciate e calpestate. La sala di preghiera improvvisata non aveva i “permessi di costruzione”.
La diaspora tibetana vota per il rinnovamento del Parlamento e del governo. Per il ruolo di primo ministro la sfida è a due, fra il premier in carica e l’ex presidente del Parlamento. Escluso il giorno dopo le primarie il terzo candidato, che vuole l’indipendenza dalla Cina. Il processo coinvolge circa 90mila tibetani sparsi in una decina di Paesi. Critiche sul processo elettorale e sull’emarginazione di chi “non ha soldi da spendere”. Mistero sul voto dei tibetani nelle province cinesi.
P. Tom Uzhunnalil era il cappellano dell suore di Madre Teresa uccise a Aden. Ora è nelle mani dei jihadisti.Ancora nessuna notizia ufficiale sulla sua sorte; voci per nulla confermate parlano di una sua crocifissione il Venerdì Santo. Il Rettor Maggiore si rivolge alla Famiglia Salesiana chiedendo preghiere per le vittime di violenze confessionali. 
Jyoti Shrestha ha partecipato alla messa insieme a decine di indù e buddisti: “Nella nostra religione molti soffrono di discriminazione, mentre nel cristianesimo c’è uguaglianza”. Il vicario apostolico mons. Paul Simick ha presieduto la liturgia: “Dobbiamo pensare se siamo pronti a morire per Gesù o no. Se non lo siamo, almeno dobbiamo essere pronti a vivere per lui”.
Oltre 70 catecumeni adulti battezzati nella  Veglia pasquale; bambini il giorno di Pasqua e decine di anziani, battezzati la domenica della Divina misericordia. Il parroco, missionario del Pime p. Bonalumi: “La grazia del Giubileo ha riportato moltissime persone alla fede, la nostra migliore evangelizzatrice è una donna sopravvissuta al suicidio che ha conosciuto Gesù in ospedale”. Nella diocesi di Hong Kong oltre 3.200 battesimi.
Il superiore regionale del Pime parla del clima di insicurezza seguito all’attentato contro p. Parolari, sopravvissuto ad un’aggressione da parte di radicali islamici. A Dinajpur i sacerdoti curano i malati in un ospedale locale; sul territorio sono al servizio dei bisogni di tutta la popolazione. Nel Paese operano 29 sacerdoti del Pontificio Istituto Missioni Estere.
Hayel Daoud, ministro giordano degli Affari islamici, afferma che verrà realizzato un “centro di controllo”. Le immagini diffuse online per “documentare tutte le aggressioni e le violazioni di Israele”. In passato la polizia israeliana aveva boicottato il progetto di video-sorveglianza, bloccando l’installazione. 
Nel timore di nuovi attacchi, cancellato il match fra Galatasaray e Fenerbahçe. Proibite le feste per Nouruz, il capodanno kurdo. Israele raccomanda ai suoi connazionali di non andare in Turchia. L’attentatore sarebbe un giovane turco dello Stato islamico che ha combattuto in Siria. Fermati altri cinque sospetti.
All’inizio dei riti della Settimana Santa, papa Francesco esorta a guardare al Crocifisso, la “cattedra di Dio”, dove il Figlio di Dio “«svuotò» e «umiliò» sé stesso"  e insieme ci spinge a “imparare l’amore umile, che salva e dà la vita, per rinunciare all’egoismo, alla ricerca del potere e della fama”. Il ricordo dei “tanti emarginati, tanti profughi” lasciati morire nell’indifferenza. Decine di migliaia di giovani in preparazione alla Giornata mondiale della gioventù a Cracovia nel prossimo luglio.
Il cardinale di Bangkok ai fedeli presenti: “La vita e l’esempio di san Giuseppe ci mostrano la strada per crescere come padri, di famiglia o spirituali, nella strada della giustizia, della bontà e della virtù. E queste sono le strade per la crescita di ogni essere umano”. Da Ayutthaya è ripartita l’evangelizzazione della Thailandia.
Nelle ultime settimane un’escalation di violenze da parte dei radicali indù. Chiese danneggiate, pastori picchiati e arrestati, fedeli malmenati. Presidente del Council of Indian Christians: “Sembra che pregare in India sia divenuto un reato. I cristiani non sono cittadini come gli altri”.
In cambio la Turchia otterrà tre miliardi di euro e un nuovo round di negoziati per l’ingresso in Europa. Per ogni irregolare respinto dalla Grecia, un siriano passerà dal territorio turco a quello europeo. Davutoglu critica la manifestazione dei curdi a Bruxelles: “Sono terroristi”. Ma Tusk: “Libertà di parola è fondamento del nostro continente”.
Nel Paese sono presenti 57 religiose, che operano in sette diocesi a fianco di bisognosi e disabili. La superiora regionale: “Il 4 settembre non potremo essere a Roma, ma festeggeremo la canonizzazione insieme ai nostri poveri”. Nel Paese "tanti miracoli sono avvenuti grazie alla sua intercessione".
P. Harry Sulistyo e p. Steve Winarto hanno coinvolto giovani di tutte le culture per scrivere e produrre tre spettacoli musicali. Il più recente è stato messo in scena nel prestigioso teatro Ciputra Art-Preneur di Jakarta: “La Chiesa ha il dovere di andare incontro a tutti, anche ai più lontani”.
Nel Paese è ancora molto diffusa, anche se fuorilegge, la pratica della dote paterna. Una ragazza colta deve sposare un uomo di rango superiore, portando molti soldi. Per spendere di meno, migliaia di famiglie povere ritirano le proprie figlie dagli istituti. Attivista: “E’ un problema cronico”.
Una giovane indiana, Sonam Shaikh, ha scelto di convertirsi al cristianesimo dopo aver partecipato alla messa di Natale. “In quel momento tutto mi ha affascinata”. Da quel primo stupore che le ha riempito il cuore di gioia, la ragazza ha intrapreso il percorso dell’Iniziazione. La testimonianza del suo cammino verso il battesimo.
Ad AsiaNews Gregorio III critica le affermazioni del segretario di Stato Usa, perché “non fanno bene” ai gruppi etnici e religiosi nel Paese. Per il presule bisogna evitare di associare “la religione alla guerra”, perché altrimenti si “esaspera il clima”. Necessario lavorare per la pace e la convivenza. Dai vescovi siriani richiesta di preghiere per il buon esito dei colloqui a Ginevra. 
John Kerry, segretario di Stato Usa, chiede inchiesta internazionale per le milizie islamiche radicali, che hanno trucidato yazidi, cristiani, sciiti in Siria e Iraq. La politica estera Usa ha però aiutato lo Stato islamico emarginando i sunniti amici di Saddam Hussein in Iraq, “contenendo” senza combattere lo Stato islamico, vendendo armi all’Arabia saudita, passate poi alle milizie in Siria. L’Iraq è oggi il secondo Paese al mondo dove la persecuzione contro i cristiani è più acuta.
Incontrando 10mila appartenenti al Cammino neocatecumenale Francesco parla di unità, gloria e mondo. La centralità della comunione nella Chiesa , che esprime la sua fecondità “attraverso il ministero e la guida dei Pastori”. La gloria è quella che “si rivela sulla croce: è l’amore, che lì risplende e si diffonde”. “Dio non è attirato dalla mondanità, anzi, la detesta; ma ama il mondo che ha creato, e ama i suoi figli nel mondo così come sono, là dove vivono, anche se sono ‘lontani’”.
Il reverendo anglicano proveniva da una famiglia ricca, ma ha scelto di servire il popolo del suo Paese. Ha costruito un ashram cristiano dove favoriva il dialogo tra cristiani, buddisti e marxisti. Con il tempo questo ashram è diventato punto di snodo per giovani, scioperanti, attivisti. Ha lavorato per migliorare le relazioni tra nord e sud; combattuto il regime di Rajapaksa; salvato centinaia di persone durante la guerra civile.
John Kerry, segretario di Stato Usa, chiede inchiesta internazionale per le milizie islamiche radicali, che hanno trucidato yazidi, cristiani, sciiti in Siria e Iraq. La politica estera Usa ha però aiutato lo Stato islamico emarginando i sunniti amici di Saddam Hussein in Iraq, “contenendo” senza combattere lo Stato islamico, vendendo armi all’Arabia saudita, passate poi alle milizie in Siria. L’Iraq è oggi il secondo Paese al mondo dove la persecuzione contro i cristiani è più acuta.
La superiora della comunità di Aden ha affidato a una consorella le drammatiche fasi dell’assalto alla casa di cura per anziani e disabili. Le suore sono morte per la “fedeltà” alla loro missione, facendosi trovare pronte “ad accogliere lo sposo”. Un sacrificio di sangue nella speranza che sia “germoglio di pace per il Medio oriente e perché serva a fermare l’Isis”. La lettera autografa (Pdf).
L’abbonamento al mensile di AsiaNews non costa nulla: viene dato gratis a chiunque ne faccia richiesta.
 
2003 © All rights reserved - AsiaNews C.F. e P.Iva: 00889190153 - GLACOM®
Copyright ÂŠ 2003 AsiaNews C.F. 00889190153 Tutti i diritti riservati: e' permesso l'uso personale dei contenuti di questo sito web solo a fini non commerciali. L'utilizzo per riprodurre, pubblicare, vendere e distribuire puo' avvenire solo previo accordo con l'editore. Le foto presenti su AsiaNews.it sono prese in larga parte da Internet e quindi valutate di pubblico dominio. Se i soggetti o gli autori avessero qualcosa in contrario alla pubblicazione, non avranno che da segnalarlo alla redazione che provvedera' prontamente alla rimozione delle immagini utilizzate